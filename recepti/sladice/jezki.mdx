---
title: Ježki
slug: jezki
ingredientsTitle: Sestavine
ingredients:
  - 250 g piškotov savoiardi
  - 50 g maslenih piškotov
  - 30 g čokolade v prahu
  - 4 žlice kakovostnega čokoladnega namaza
  - 60 g masla
  - 120 – 150 ml mleka
  - 2 – 4 žlice ruma
  - čokoladne mrvice
tags:
  - sladice
source: internet
---

1. Najprej oboje piškote zdrobimo v drobtine in jih stresemo v večjo posodo.
1. Piškotnim drobtinam dodamo čokolado v prahu, čokoladni namaz, maslo, ki mora biti sobne temperature, mleko in rum.
1. Sestavine zmešamo oziroma zgnetemo v enotno maso. Če je masa preveč mokra, dodamo več piškotov, če je preveč suha pa kakšno žlico čokoladnega namaza.
1. Med pripravo lahko maso poskusimo in jo prilagodimo svojemu okusu – dodamo sladkor, več ruma, …
1. Iz mase takoj oblikujemo ježke, ki jih povaljamo v čokoladne mrvice (ali kokos). Če je masa zelo mehka in se ježki težko oblikujejo, jo damo za nekaj minut v hladilnik.
1. Narejene ježke hranimo v hladilniku. Pred postrežbo jih damo za nekaj minut na sobno temperaturo, da se malce zmehčajo, saj so potem okusnejši.